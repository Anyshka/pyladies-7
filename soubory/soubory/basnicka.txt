Má školní brašničko s penálem dřevěným
s tebou jsem chodíval zeleným osením.
V tobě jsem nosíval většinou jedničky
k radosti tatíčka, k radosti matičky.
Učitel Voříšek, dávno již pod drnem
choulí se v hrobečku v kabátku chatrném.
Má školní brašničko s penálem dřevěným,
jak se ti Voříšku, jak se ti odměním.
Vše, co's mě naučil, předám teď národu,
semínka z brašničky vydají úrodu.